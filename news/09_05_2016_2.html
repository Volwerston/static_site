<html>
<head>
<title>Неофіційний сайт ФК "Скала" (Стрий)</title>
<link rel="stylesheet" href="/website/styles/styles.css">
</head>
<body style="background-color: red">

<table width="900px" align="center">
<tr style="height: 200px"><td><img src="/website/images/logo.png" style="width: 900px; height: 200px"/></td></tr>
<tr style="height: 50px">
<td>
<table align = "center" style="border: none">
<tbody>
<tr>
<td><div class = "menu"><a href= "/website/index.html">Головна сторінка</a></div></td>
<td><div class = "menu"><a href = "/website/history.html">Історія клубу</a></div></td>
<td><div class = "menu"><a href="/website/team.html">Склад команди</a></div></td>
<td><div class = "menu"><a href="/website/schedule.html">Календар ігор</a></div></td>
<td><div class = "menu"><a href="/website/standings.html">Турнірна таблиця<a></div></td>
</tr>
<tr>
</tr>
</tbody>
</table>
</td>
</tr>
<td><marquee><u><i><p>Вітаємо Вас на неофіційному сайті ФК "Скала" (Стрий) !</p></u></i></marquee></td>
<tr style="height: 550px">
<td style="background-color: white" valign="top">
<h2 style="text-align: center"><i>«Скала» (Стрий) – «Барса» (Суми) – 3:1 (0:1)</i></h2>
<p>
Звітний матч був для обох команд другим у їхній спільній історії. Перший – відбувся 12 вересня 2015 року у рамках восьмого туру сезону 2015/2016 років у Сумах і завершився впевненою перемогою стриян – 3:1, за яких тоді забитими м`ячами відзначилися Пришнівський, Кохман та Скакун з пенальті. Єдиний гол у господарів провів Віктор Коровіков. Картина повторилася і цього разу. Знову маємо – 3:1 на користь «малиново-зелених» і знову за стриян відзначився Володимир Пришнівський, а оскільки два інших автора забитих м`ячів – Андрій Кохман та Дмитро Скакун нині не брали участі у грі (першого, як відомо, вже немає у складі «Скали», а Скакун відбував дискваліфікацію через перебір жовтих карток), то авторами двох інших голів стали Василь Цюцюра та Роман Подоляк. До того ж, як і в грі в Сумах, «Барса» один з голів пропустила з пенальті, а за сумчан знову відзначився забитим голом Віктор Коровіков. І не довіряй після цього статистиці…
<br />
Перед звітною грою команди знаходилися на 2-ій та 12-ій сходинках, відповідно. «Скала»  після зимової перерви в домашніх матчах в своєму доробку мала по одній поразці та нічиїй, тому, звісно, прагнула не втрачати дорогоцінних турнірних балів у грі з командою, безвиграшна серія котрої становила 14 матчів ( 11 поразок та 3 ничиї). До тогож, «Барса» ще не здобула жодного очка у весняній частині сезону 2015/2016 рр.
<br />
Вже перші хвилини матчу показали рішучість «малиново-зелених». І якби більш вдало діяли на завершальній стадії Назар Кміть та Василь Цюцюра, то рахунок вже до десятої хвилини був би – 2:0. Згодом, небезпечно воротам сумчан загрожували той же Цюцюра, однак гостей врятував воротар, якого до того ж підстрахувала ліва стійка, та Владислав Клименко, після удару якого м`яч пролетів поруч з лівою «дев`яткою».
<br />
Здавалося зараз буде гол, і він і справді відбувся… однак у ворота господарів. В одній із нечисленних атак капітан «Барси» наважився на дальній удар і круглий несподівано залетів у ворота, які необдумано залишив Денис Завгородній, вийшовши майже до лінії штрафного майданчика.
<br />
Ще до перерви стрияни могли не лише вирівняти становище, але й вийти вперед. Однак на 34-й хвилині після удару Цюцюри смугастий пролетів у лічених сантиметрах від поперечини, а після подачі з правого флангу Стасюком на 42-й хвилині Роланд Білала не зміг головою переправити круглого у ворота. Перед самою перервою господарі втратили ще одну нагоду. На правому фланзі Назар Кміть зі штрафного м`яко навісив на ближню стійку і лише вдала гра оборонця «Барси» врятувала гостей від голу, адже той зняв круглого буквально з голови Романа Подоляка.
<br />
Те, що не вдалося зробити нашому центральному оборонцю в таймі першому, вдалося – на початку другої сорокап`ятихвилинки. Цього разу асистував Володя Пришнівський. Подоляк, вигравши «другий поверх» увігнав круглого під поперечку. Окрилені успіхом господарі майже одразу забили й другий гол. Білала виводив Цюцюру на ударну позицію, однак воротар «Барси», не встигаючи перехопити м`яча, зачепив нашого гравця. Арбітр призначив пенальті, а голкіпер отримав попередження. Футбольний вирок реалізував сам потерпілий.
<br />
А третє взяття воріт відбулося вже наприкінці зустрічі. І воно заслуговує увійти у футбольні підручники за своїм змістом і виконанням, тому опишиме це в деталях. На 87-й хвилині «Скала» заробила право на вкидання з аута в метрах п`яти від кутового прапорця гостей. Петро Стасюк вкинув на Цюцюру, а наш нападник, перебуваючи спиною до воріт, несподівано і елегантно п`ятою відпасував на Пришнівського, який, відчуваючи цей хід партнера, помчав саме туди, куди було спрямовано м`яча. А далі вже треба було лише не промахнутися, адже до воріт було метрів п`ять-шість. До речі, схожий гол наша «зіркова  парочка» провела і в попередній грі в Горностаївці. Такими діями можна милуватися безліч разів! Молодці!
<br />
Не можемо ми оминути й вдалу заміну після першого тайму, коли на поле вийшов Роман Ботвинник, який значно оживив гру стрийської команди. І правильним був хід Василя Малика, коли Білала поступився місцем на вістрі атаки Василеві Цюцюрі. Все таки позиція наконечника атак не для Роланда, адже він не так активно веде силову боротьбу і не володіє достатньою швидкістю і агресивністю. Зауважимо, що після одноматчевої дискваліфікації повернувся у стартовий склад і найкращий бомбардир «Скали» Віталій Рябушко, однак у цей день він провів свою не найкращу гру, хоча й був активним на полі.
<br />
У підсумку впевнена перемога стриян, а кінцевий рахунок навіть не відповідає перебігу подій на полі. Адже гості загрожували лише лічені рази і то лише після дальніх ударів, хоча відчувалося, що вони приїхали до Стрия добре вмотивованими.
<br />
Наступний поєдинок національної першості «Скала» проведе у Кременчуці, 7 травня, проти місцевого «Кременя». 
</p>
</td> 
</tr>
</table>

</body>
</html>